Олег Гороховський знову відвідав компанію Biopharma Plasma через рік після [першого](https://youtu.be/W9YlkCr1Ri0) «СЕО на один день». 

Про те, що змінилося:
- компанія впровадила велику кількість змін, які обговорювалися в першому відео
- більшість трансформацій виглядає на трієчку (бланк, консультації, якість роботи контакт-центру)
- фактичні зміни в результатах космічні

https://youtu.be/J8v1L_cg96s

# Зміни працюють навіть за слабкої реалізації

Зміни робили за принципами стартапу: все виглядає кустарно, недороблено. Окрім соцмереж, які віддали підряднику.

Результати показують, що все зробили правильно. Якби заморочувались, не впровадили б і половину. 

# Правильні KPI спрямовують на правильні дії
Показники, які додали після першого відео, змінили фокус менеджменту. Компанія стала більш цілеспрямованою.

Нові KPI на дашборд, що запропонував Гороховський в другому відео, прискорять успіх.

# Віддавати гроші і бонуси треба тільки тим, хто про них знає
Витрати на стимулювання повторних звернень можна знизити, якщо давати бонуси тільки тим, хто пройшов реєстрацію. Тобто аудиторії, яку бонуси дійсно стимулюють на дії.

Це не тільки економія. Додаткові вигоди стають ціннішими для отримувача. Програма лояльності сама стає продуктом, а не тільки інструментом.


# Зміни впроваджуються тільки коли до них готовий менеджмент 
Впевнений, половину часу менеджери витратили на прийняття змін. Думаю, саме тому більшість змін виглядає недоробкою.

Але домовились і впровадили. І щиро в них вірили, саме тому все вийшло якнайкраще з точки зору результатів.

# Досвід інших бізнесів створює нові бізнес-моделі

Ідея «Крапельок» не має за собою чогось унікального, це адаптація відомих підходів. І саме вона може зробити революцію в бізнесі. Якщо менеджмент повіре в неї, як і СЕО.